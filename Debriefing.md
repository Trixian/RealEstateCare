
# RealEstateCare 
## *Een framework voor een betere workflow*

### Inleiding
Er zijn verschillende frameworks waarvan de populairste React, Angular en Vue.js zijn. Frameworks worden steeds belangrijker binnen de developer wereld omdat ze ondersteunen in de ontwikkeling van applicaties. Een framework biedt standaard, 'low-level' functies die developers de kans geven te focussen op de elementen die het project uniek maken. Met behulp van frameworks worden applicaties sneller, functioneler, betrouwbaarder en makkelijker om te testen. Ook kunnen meer en complexere processen makkelijker worden ge√Øntegreerd in een applicatie. 

### Verdieping en voorkeur
Angular is een platform ontwikkeld door Google, dat is gebaseerd op typescript, een taal die is afgeleid van JavaScript. Dit platform heeft een 'component-based' framework dat geschikt is voor schaalbare webapplicaties. Ook heeft Angular een grote verzameling aan 'libraries' die een brede selectie aan mogelijkheden biedt waaronder routing, het managen van formulieren, client-server communicatie en meer. Angular is minder flexibel in gebruik. elk component moet afzonderlijk ge-update worden. 

React is een JavaScript library en heeft als sterke kant dat het goed is in virtuele DOM implementatie/manipulatie en het renderen daarvan. Het is makkelijk om tussen verschillende versies van React te wisselen en biedt veel verschillende mogelijkheden. React is een JavaScript framework dat werkt met verschillende lagen binnen een applicatie. Een applicatie wordt onder verdeeld in verschillende kleinere componenten. Het nadeel van React is dat het zich alleen focust op het renderen van de User Interface, waardoor er veel componenten  nog afzonderlijk samen moeten worden gevoegd. Om deze reden is React ook officieel een Library en geen framework. 

Uit de vraag van de opdrachtgever komt duidelijk naar voren dat de nieuwe applicatie flexibel in te richten moet zijn. Het framework van Vue.js is bij uitstek geschikt voor 'single-page applications' met een modulaire en flexibelere structuur. Door de flexibele structuur van Vue.js is dit framework geschikt voor zowel grote- en kleinschalige projecten. Doordat Vue.js kan worden opgebouwd met modules blijft het framework relevant op de lange termijn. Het framework wint momenteel veel terrein en kan zich ontwikkelen tot het meest populaire framework. Modules kunnen worden aangepast en daarmee up-to-date blijven naar wens van de gebruiker. Vue.js verwerkt data snel en staat ook bekend om haar snelle performance (22.9kb na gzipping). Vue heeft ingebouwde 'features'  ten behoeve van de veiligheid. Daarnaast kunnen maatregelen worden getroffen door de developer om te voorkomen dat de applicatie wordt gehackt. Deze maatregelen bestaan onder andere uit het voorkomen dat html-code als output wordt getoond. 
het gebruiken van de VueSanitize library zodat de gebruikte data schoon is en door goede API's te gebruiken om veilig HTML nodes te ontwikkelen.
    
### Conclusie
Op basis van de informatie verstrekt door de opdrachtgever. Blijkt er behoefte te zijn aan een makkelijk aanpasbare en veelzijdige applicatie. Angular's framework is minder flexibel en React focust vooral op de User Interface. Daarom gaat de voorkeur uit naar het framework Vue.js en zal de applicatie ontwikkeld worden met behulp van dit framework. 
  